=========================================================================
ISTRUZIONI per il PRIMO ASSEGNAMENTO aa 2021/22
========================================================================
L'assegnamento prevede la realizzazione di una classe Rubrica
come specificato nel file rubrica.pdf.

Come procedere:
(1) realizzare i metodi la cui intestazione si trova nel file rubrica.py
    (seguendo le indicazioni dei commenti in corrispondenza di ciascun metodo)
    e testarli opportunamente
(2) eseguire i test nel file maintest.py fornito dai docenti (senza modificarlo)
    per effettuare questo test sia maintest.py che rubrica.py
    si devono trovare nella stessa cartella)
(3) se tutti i test vengono superati (Pass) preparare il file rubrica.py per
    la consegna inserendo nome cognome e contatti dei componenti del gruppo
    nell'intestazione.
(4) consegnare inviando il file PyCharm (o txt) rubrica.py (ed eventuali file
    aggiuntivi -- vedi istruzioni sotto) a
            susanna.pelagatti@unipi.it
    con oggetto "622aa 21/22: consegna primo assegnamento"

------------------------------------------------
Cosa contiene questa cartella Google Drive
------------------------------------------------

rubrica.pdf		: file contenente la descrizione dell'assegnamento

rubrica.py 		: file che contiene la definizione dei metodi da realizzare

maintest.py     : file con i test finali (NON MODIFICARE)

README			: questo file


========================================================================
ALCUNI SUGGERIMENTI per la realizzazione dell'assegnamento
========================================================================

Conviene realizzare i metodi richiesti seguendo le specifiche nei commenti e
analizzando la struttura dei test del file maintest.py che usano la testEqual()
usata durante il corso.
Durante lo sviluppo e' consigliato non usare immediatamente i test in maintest.py
per non avere risultati complessi e di difficile interpretazione. Consigliamo invece
di ispiraresi a maintest.py per creare dei test propri che permettano di
verificare il funzionamento dei metodi passo passo durante la realizzazione
secondo il principio del debug incrementale spesso citato a lezione.

Quando si è ragionevolmente sicuri della correttezza di quanto realizzato, passare a test finali
in maintest.py.
Questi ultimi test verificano le funzionalità basilari dei metodi richiesti stampando
il risultato a video. Se tutti i test sono superati lo studente viene invitato
a effettuare la consegna altrimenti si stampa il numero di test falliti.

E' possibile aggiungere test, che vanno realizzati in un file di nome "moreTest.py"
da consegnare insieme a rubrica.py.

Se lo si desidera è possibile aggingere metodi alla classe Rubrica, tuttavia
per i metodi aggiuntivi devono essere fornite specifiche chiare
del funzionamento (nei commenti) e test di funzionamento adeguati
 (nel file "moreTest.py")

 NOTE IMPORTANTI: LEGGERE ATTENTAMENTE
---------------------------------------

1) tutti gli elaborati verranno confrontati fra di loro con tool automatici
   per stabilire eventuali situazioni di PLAGIO. Se gli elaborato sono
   ragionevolmente simili verranno scartati.

2) Chi in sede di orale risulta palesemente non essere l'autore del software
   consegnato in uno degli assegnamenti dovra' ripetere l'esame con
   un nuovo progetto

3) Tutti i comportamenti scorretti ai punti 1 e 2 verranno segnalati
   ufficialmente al presidente del corso di laurea

----------------------------
 VALUTAZIONE DELL'ASSEGNAMENTO:
----------------------------

Gli studenti che consegnano una versione funzionante e ragionevolmente
corretta dell'assegnamento entro la data di scadenza accumulano un bonus di 2
punti che verra' sommato al voto finale

La qualita' del codice consegnato per i due assegnamenti
sara' valutata complessivamente da 0 a 30 e fara' media
con il voto dell'esame orale.
